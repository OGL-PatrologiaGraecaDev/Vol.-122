m ll τί... ιν ι
(Γ) ΙΙ Tim. IV, 4, 5.

ass manu DE PRAEDESTINATIONE. - AD LECTOREM. 354
quod sequens extorris viae factus es veritatis. Quanto ntelius quantoque salubrius ageres, si uni verae
sempiternaeque viae innitens quadriga illius humilis vehi, quam quadrivii tui inﬂatus typho raptum iri
in diversa deligeres. Quadriga hujus viae sunt quattuor Evangelia, uno paradisi fonte manantia, qui-
bus nobis via panditur salutaris. Quadriga hujus viae quattuor sunt virtutes, prudentia , temperantia ,
fortitudo, justitia, quibus omnis morum probitas venustatur. Quadriga hujus viae sunt quattuor divino-
rum eloquiorum species, historica, ethica, allegorica, anagogica, quibus ad onmem sacrarum littera—
rum intellectum illuminante gratia ejus inducimur. Quae si humiliter ﬁdeliterque sectari studuisses ,
nunquam in tanta errorum atque abominationum, immo blasphemiarum praeeipitia incidisses. Verum
dum quadrivio varicoso tanta pertinacia inhaesisti , nequaquam eloquium libri Ecclesiastici evadere
voluisti, quo dicitur: Qui sophistice loquitur, odibilis est, omni re defraudabitur. Non enim data est illi a
Domino gratia. Omni enim sapientia defraudatus est (a). Et illud : In multiloquio non eﬁugies peccatum (b).
Quibus si expediri desideras, humilitati sublimissimae cruciﬁxi supplex prosternere, ut cum zlpostolo dicere
valeas : Nihil judicavi me scire inter vos nisi Christum Iesum et hunc cruciﬁxum (c). Et item: Mihi autem
absit gloriari nisi in cruce Domini nostri Jesu Christi, per quem mihi mundus cruciﬁxus est , et ego
mundo (d). His in nomine et adjutorio Dei pro captu et viribus meae pusillitatis magis devote quam
docte, tuae quoque correctionis , frater Joannes, gratia exaratis, libet quam breviter quamque succincte
capitulatim singula adnotare, quo legentis audientisque intentio lecta vel audita memoriae tenacius valeat
commendare.
Et haec quidem e Prudentii libro hactenus. Florus Lugdunensis, qui nomine Ecclesiae Lugdunensis
librum suum condidit, Joannem Scotum simillimis fortiter impetit armis. ls enim sic orditur : Venerunt ad
nos, id est ad Ecclesium Lugdunensem, cujusdam vaniloqui et garruli hominis scripta, qui velut de praescientia
et praedestinatione divina humanis , et, ut ipse gloriatur, philosophicis argumentationibus disputans, nulla
ratione reddita, nulla Scripturarum sive sanctorum Patrum auctoritate praelata, velut tenenda et sequenda
sola sua praesumptione deﬁnire ausus est, quae a fidelibus et in doctrina sacra exercitatis lectoribus, eo quod
sint vanissima et contra ﬁdem ac veritatem Dei, plena mendacii et erroris, Deo cpitulante, facillime judicantur
et respuuntur, immo etiam contemptui et risui habentur. Sed quia a multis , ut audivimus , idem homo quasi '
scholasticus et eruditus admirationi habetur, et talia garriens sive scribens alios ad haesitationem deducit,
alios, quasi magnum aliquid dicat, errores sui sequaces efﬁcit, omnes tamen auditores et admiratores suos
inani verbositate et ventosa loquacitate perniciosissime occupat, ut non divinis Scripturis, non auctoritatibus
Paternis se humiliter submittant, sed ejus potius phantastieu deliramenta sequantur, necessarium omnino
duximus, ut studio caritatis et debito nostri loci atque ordinis ejus insolentiae, auctore Domino, responderemus,
ut, quicunque haec cum Dei timore et cura salutis suae ﬁdeliter legere voluerint, agnoscant veraciter, quantum
necesse sit, in his maxime periculosissimis et extremis temporibus, inhaerere ﬁrmiter Scripturae sanctae immo-
bili veritati, obedire humiliter sanctorum orthodoxorum Patrum fundatissimae auctoritati, claudere et obstruere
auditum indisciplinatae et vanissimae verbositati, et illud Domini dictum tota intentione pertimescere, quod jam
paene videmus impleri, quo ipse ait: Putas ﬁlius hominis veniens inveniet ﬁdem in terra? (e) et quod
Apostolus, in quo idem Dominus loquebatur, terribiliter denuntiat dicens: Erit enim tempus, cum sanam
doctrinam non sustinebunt, sed ad sua desideria coacervabunt sibi magistros prurientes auribus, et a
veritate quidem auditum avertent, ad fabulas autem convertentur (f). Unde et alibi sub persona dilecti et
electi discipuli omnem fidelem, et praecipue ordinem pastoralem sollertissime admonet, dicens : Ο Timothee,
depositura custodi, devitans profanas vocum novitates et oppositiones ψευδωνὸμου γνώσεως, id est falsi nominis
scientiae, quam quidam promittentes circa [idem exciderunt (g). Propositis igitur verbis, quae in decem et
novem opusculi sui digessit capitulis, prout Dominus donare dignatur, non nostro sensu, sed sanctarum Scri-
pturarum et beatissimorum catholicorum Patrum ita respondendum aggrediatur.
Acerbissimum denique Joanni Scoto accidit, ut duae synodi Gallicanae, Valentina an. 855 et Lingo-
nens-is an. 859, ipsius librum et capitula, quibus commentum diaboli potius quam argumentum aliquod ﬁ‘dei
contineatur, proscriberent. Ex quibus altera insuper aniles paene fabulas Scotorumque pultes puritati ﬁdei
nauseam inferentes haud mediocriter perstrinxit. Synodi enim Valentinae can. 4 haec extant : ‹ Capitula
. quattuor, quae a concilio fratrum nostrorum minus prospecte suscepta sunt, propter inutilitatem, vel etiam
uarietatem. et errorem contrarium veritati; sed et alia xu syllogismis ineptissime conclusa, et licet jactetur,
nulla saeculari litteratura nitentia, in quibus commentum diaboli potius quam-argumentum aliquod ﬁdei deprehen;
ditur, a pio auditu ﬁdelium penitus explodimus, et ut talia et similia caveantur, per omnia auctoritate Spiritus
sancti interdicimus; novarum etiam rerum introductores, ne districtius feriantur, castigandos esse censemus».
(ag Eccl. XXXVII, 25.(b Proverh. Χ. I9.
. ὲ, w. (f) ll Tiu
ι ) Gn]. Vl” Η. (g)I Timoth. “.20.
Ps'ruou. CXXII. 12
