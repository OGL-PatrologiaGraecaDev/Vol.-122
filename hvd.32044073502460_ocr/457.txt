
883 MICHAELIS PSELLI 884
PSELLUS
LAPIDUM VIRTUTIBUS.
CUM NOTlS PHIL. JAC. MAUSSACl ET JOAN. STEPHANI BEltNARDl.
(Lugduni Batavorum, apud Philippum Bonk. MDCCXLV, in-8.)
Viro nobilissimo ac eruditissimo Arthuro Freeman S. D. P. J. Steph. Bernardus.
Ut te eligere non dubitaverim, vir nobilissime, cujus nomini librum hunc inscriberem, facit, tum
singularis tuus erga me amor, quo me semper es prosecutus, et stabilis ac ﬁrma, quas inter nos in-
tercessit familiaritas; tum etiam mirus tuus ac rarus omnino in litteras politiores impetus, ut hocce
meae in te observantiae testimonium tibi haud ingratum fore, non vane colligam. lnhumanus prorsus
viderer si ullam unquam occasionem praeterlabi sinerem, qua tibi gratum animum declarare possem,
imprimis cum opusculo huic tenui ac levidensi non parum splendoris ex dotibus tuis egregiis conci-
lietur. Hilari idcirco, quaso, fronte Psellum hunc excipe, quod mihi quodam modo dolorem istum leniet,
quem persentisco, ubi brevi me ista voluptate privatum iri recordor, quam ex doctissimis tuis ac mira
suavitate conditis sermocinationibus percipio. Summopere vero te rogo, ut eumdem amorem, quem mihi
presenti testatus es, etiam absenti servare velis; ego vero non patiar, ut quidquam de amicitia nostra
imminutum esse videatur. Vale.
Scribebam Lugduni Batav. pridie Kalend. Junii MDCCXLV.
Viro clarissimo Gilberto Gaulmine quiestori Molinensi Phil. Jac. Maussacus S. D.
En tibi, Gaulmine vir praestantissime, Psellum tuum, quem nuper nomini tuo, dum una Lutetiae
versaremur dicandum destinaveram. Tum illum dico non tam quod tibi ex pollicitatione debeatur,
quam quia nemo melius te dignitatem ejus et excellentiam novit, quod, etsi laudum virtutumque
tuarum perpetuus praeco non essem, probarent tamen satis breves illaa eruditaeque notae, quas paucis
diebus et omnes amici tui sciunt effutiisti potius quam meditatus es in obscurissimum ejusdem auc-
toris de damonum operatione libellum. Poterat hunc quidem amicitia nostra non πρόσκαιρος jure sibi
vindicare : sed eruditio tua non vulgaris, et ingenium extra omnium ingeniorum aleam positum
extorquere valuit ab invito. Est hic auctor, ut non te latet; Platonicus insignis, et qui ex professo
non tantum Platonem imitatur eloquendo, sed philosophando. Latuit autem hactenus iste liber de
lapidum virtutibus, qui, ne quid assentationis gratia videar dixisse, excellentissimus est, et inter
praecipuos ejus labores ac fetus meretur prazcipuum nancisci locum. Eum mei gratia Jacobus Sir-
mundus e societate Jesu, vir mihi amicissimus, et his litteris, quae nos humanos faciunt, non leviter
tinctus, e veteri quodam codice descripsit, et descriptum liberaliter communicavit, sed adeo scatebat
mendis ille codex, ut ipsa soricina naenia esset confossior : tantis enim repletum hoc exemplar confu-
sionibus inveni, ut quamvis de lapidibus longe inter se diversis agat auctor, tamen quia aliquando
qua sibi contraria erant in unum coaluerant, nullis plane contrarietatis notae apparerent. Magnum est
fateor, ab erroribus qui veterum libros obsident, eos purgare et liberare, sed confusiones quibus mens
auctoris obscuratur, ordo et series Operis turbatur,‘similiaque monstra domare, majus illud opus est.
Quod tu probe nosti, mi Gaulmine, qui in istis adeo es τριϐωνευόμενος, ut e paucissimis qui in hoc
senio litterarum idem dolium versant, non verear te principem constituere, licet eam aetatem adhuc
non attigeris, qua majores dicimur. Tanto enim ingenii acumine polles, ut qua: alii assecuturos se vix
audent sibi polliceri multorum annorum curriculo, te brevissimo spatio, ipso temporis puncto et.
momento ea non solum attingas, sed et longe majora et difficiliora. Omnes hodie qui litteris operam.
ut decet, navant, et humanitatem quam pauci noverunt colunt, vel ad plurium linguarum cognitionem
pervenire gestiunt, ut omne genus auctorum bonis notis familiare sibi reddere queant, et historiam
ab ovo, ut dicitur, usque ad mala, qui ultimus studiosi et sapientis hominis scopus esse debet,
perfectissime tenere, vel scientias consectantur, philosophiam dico, theologiam, medicinam, vel rna-
thematicas disciplinas, aut juris artem. Eorum qui in scientiarum cognitione immorantur bona pars,
